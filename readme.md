## Hackathon 0: De beste knop

In deze allereerste hackathon gaan we opzoek naar de allerbeste en allermooiste knop! 
Wat dat precies inhoudt is aan jou en jouw team! Je kan een complete
stylesheet inrichten om je knop helemaal te laten shinen, maar je kan
ook nadenken over wat er gebeurt als je op de knop drukt! Je zou zelfs kunnen
denken dat 1 knop geen knop is en een heleboel interessante knopjes kunnen
maken. Bedenk wel: je team heeft maar 48 uur om iets op te leveren!

## Hoe kiezen we een winnaar?

De zware taak van het kiezen van de beste knop valt op de schouders van de
officiele winc knop-commissie. Deze mensen zullen ieder project grondig bestuderen
en een oordeel vellen over de beste knop. Ze zullen letten op de volgende dingen:

### Creativiteit
In de eerste plaats zoekt de knop-commissie naar iets unieks, iets verfrissends;
dat zuurtje in de hartige taart, dat nootje in je fluweelzachte bananenbrood. 
Iets waarvan je denkt "goh, ik had dit niet verwacht, maar het is heel welkom."
Als de knop-commissie je knop ziet en denkt 'dit had ik nooit zien aankomen', dan
is de missie geslaagd.

### De Samenwerking
Onderdeel van deze hackathon is dat je werkt in een team. Naast je creativiteit,
kijken we naar hoe goed jullie op elkaar af kunnen stemmen in deze zeer korte
periode. Kunnen jullie het werk netjes verdelen? Kunnen jullie elkaar ondersteunen?
Kunnen jullie merge conflicts voorkomen? Kunnen jullie samen tot een idee komen
waar jullie volledig achter staan?

### De Code
Uiteraard is de code niet geheel onbelangrijk. Welke technologieen je gebruikt,
hoe je je code structureert, en hoe leesbaar je code is wegen allemaal mee in de
beoordeling. Hou rekening met dat je team uit mensen bestaat van verschillende niveaus!

### Randzaken
Hoewel het in veel mindere mate meeweegt, kijken we ook naar hoe je je project opzet.
Dat wil zeggen: heb je een readme? hoe ziet de git history eruit? heb je (nuttig) 
commentaar in je code? Alles wat eruit springt kan je net die extra edge geven waardoor
je team boven de rest uitsteekt!

## Constraints
Met dit project mag je helemaal losgaan, maar er zijn een aantal dingen waar het 
aan moet voldoen:

- Het project is ingeleverd voor **21 maart 23:59**
- Het project heeft in ieder geval 1 knop
- Het project heeft maar 1 html pagina (`index.html`)
  
## Tips
Om jullie een beetje opweg te helpen bij deze hackathon, hebben we de volgende tips:

- Hou het klein, hou het dicht bij jezelf; een groot idee vergt veel werk - je hebt maar 2 dagen!
- Zoek je groepje snel op en probeer een brainstorm sessie te doen
- Probeer het werk op te delen in logische blokken
- Als je tegelijkertijd met je team aan het project wil werken, kan je kijken naar pairprogramming tools als [Microsoft Visual Studio Liveshare](https://visualstudio.microsoft.com/services/live-share/)
- Help elkaar en stel vragen
- En... Heb er vooral een beetje lol in!

